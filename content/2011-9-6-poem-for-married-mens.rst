Эхнэртэй болон найз бүсгүйтэй эрчүүдэд зориулсан шүлэг
######################################################

:Date: 2011-08-04 17:30:00
:Tags: poem
:Category: Poem

Дэлбээлж байгаа цэцгийг дэмий битгий тасдаарай

Дэрвэж яваа охиныг уйлуулж битгий гомдоогоорой

Энхрий цээжийг нь дэрлээд чих тавин чагнаарай

Ээжийн охины зүрх чиний төлөө цохилж байгаа

Аавдаа ч өгөөгүй халамжийг нь асгаж битгий гомдоо

Амсаж байгаа жаргалаа эргүүлээд түүндээ өг

Хардаж чамайг зовоодоггүй ч харамлаж байгаа чамайг

Хань минь чи минийх гээд духан дээр нь зөөлөн үнс, уужирна

Хайраар бялхсан харцыг нь  чи л ганцхан мэдэрдэг

Халуун дулаан тэврэлтийг нь чи л ганцхан хүртдэг

Удам залгах үрийг чинь төрүүлж чамд  өгөх

Ухаант бүсгүй дэргэд чинь байна инээмсэглэ эр хүн та
